
Voorbeeld arbeidsovereenkomst voor bepaalde tijd

Een arbeidsovereenkomst voor bepaalde tijd eindigt van rechtswege na het verstrijken van de overeengekomen looptijd. Hieronder volgt een voorbeeld, waarbij geen cao van toepassing is.


ARBEIDSOVEREENKOMST VOOR BEPAALDE TIJD


De ondergetekenden:

1. de besloten vennootschap met beperkte aansprakelijkheid [statutaire naam], gevestigd te ([postcode]) [plaatsnaam] aan de [adres], ten deze rechtsgeldig vertegenwoordigd door haar [functietitel] [de heer/mevrouw] [voorletters en naam], hierna ook te noemen: “de Werkgever”

enerzijds, en

2. [de heer/mevrouw] [voorletters en naam], geboren op [datum], wonende te ([postcode]) [plaatsnaam] aan de [adres], hierna ook te noemen: “de Werknemer”

anderzijds,

hierna genoemd “Partijen”,

Zijn het volgende overeengekomen:

Artikel 1 – Datum indiensttreding, duur van de arbeidsovereenkomst en proeftijd
1.   De Werknemer treedt met ingang van [datum] voor bepaalde tijd in dienst van de Werkgever. De arbeidsovereenkomst wordt voor de duur van [aantal] maanden aangegaan en eindigt derhalve van rechtswege met ingang van [datum], zonder dat hiervoor enige opzeggingshandeling noodzakelijk is.
2.   De eerste maand van de arbeidsovereenkomst geldt als proeftijd. Tijdens de proeftijd hebben zowel de Werkgever als de Werknemer het recht om de arbeidsovereenkomst zonder inachtneming van de voor opzegging geldende bepalingen per direct op te zeggen.

Artikel 2 – Functie en standplaats
1.   De Werknemer gaat de functie van [functienaam] vervullen.
2.   De Werknemer verplicht zich om de werkzaamheden die tot [zijn/haar] functie behoren naar beste vermogen en volgens de door of namens de Werkgever gegeven aanwijzingen te verrichten.
3.   De Werknemer verplicht zich ook andere werkzaamheden te verrichten dan die tot een normale uitoefening van [zijn/haar] functie behoren, indien deze werkzaamheden redelijkerwijze van [hem/haar] verlangd kunnen worden.
4.   De plaats waar de arbeid gewoonlijk wordt verricht is de bedrijfsvestiging van de Werkgever te [plaatsnaam]. De Werknemer is gehouden tot aanvaarding van een (al dan niet tijdelijke) overplaatsing naar een andere vestiging van de Werkgever indien een dergelijke overplaatsing of detachering naar het oordeel van de Werkgever noodzakelijk is.

Artikel 3 – Arbeidsduur, werktijden en beloning
1.   De arbeidsduur bedraagt [aantal] uur per week, hetgeen [percentage]% van een fulltime dienstverband is.
2.   De arbeids- en rusttijden worden door de werkgever vastgesteld, met dien verstande dat de arbeidstijden in principe liggen tussen 08.00 uur en 17.30 uur op maandag tot en met vrijdag.
3.   Het salaris van de Werknemer bij indiensttreding bedraagt € [bedrag] bruto per maand bij een fulltime dienstverband.
4.   Het salaris wordt door de Werkgever bij maandelijkse nabetaling, uiterlijk op de laatste dag van de maand, betaald onder aftrek van de wettelijk verplichte en overeengekomen inhoudingen op een door de Werknemer aan te wijzen bank- of girorekening in Nederland.
5.   De werkgever verstrekt bij elke voldoening van het in geld vastgestelde loon de werknemer een elektronische opgave (loonstrook) van het loonbedrag, van de bedragen waaruit dit is samengesteld en van de bedragen die op het loonbedrag zijn ingehouden. De Werkgever verstrekt de elektronische loonstrook op zodanige wijze dat deze door de Werknemer kan worden opgeslagen en voor hem toegankelijk is ten behoeve van latere kennisneming. De Werknemer stemt uitdrukkelijk in met de elektronische verstrekking van de loonstrook.
6.   Het maandsalaris van de Werknemer zoals bedoeld in lid 3 wordt vermeerderd met een vakantiebijslag van 8%. Jaarlijks zal in de maand juni de vakantiebijslag worden uitbetaald waarop aanspraak is verworven gedurende de periode vanaf 1 juni van het voorafgaande jaar tot en met 31 mei van het jaar waarin de uitbetaling geschiedt. Indien het dienstverband in de loop van een jaar aanvangt of eindigt wordt de vakantiebijslag naar tijdsevenredigheid berekend.

Artikel 4 – Vakantie
1.   De Werknemer heeft per kalenderjaar recht op [aantal] vakantie-uren met behoud van loon bij een fulltime dienstverband. De vakantierechten worden opgebouwd naar evenredigheid van de duur van de arbeidsovereenkomst gedurende het kalenderjaar.
2.   De Werkgever bepaalt na overleg met de Werknemer de tijd waarop de vakantie zal worden genoten. De Werkgever houdt daarbij zoveel mogelijk rekening met de te kennen gegeven wensen van de Werknemer. De Werkgever zal tevens rekening houden met de vakantiewensen van de andere werknemers en de bedrijfsomstandigheden.

Artikel 5 – Ziekte
1.   Indien de Werknemer ten gevolge van ziekte verhinderd is de bedongen arbeid te verrichten, heeft de Werknemer zolang de arbeidsovereenkomst voortduurt conform artikel 7:629 Burgerlijk Wetboek gedurende de eerste 104 weken recht op de wettelijk verplichte doorbetaling van loon. De Werknemer heeft geen aanspraak op bovenwettelijke aanvullingen.
2.   De Werknemer dient er voor zorg te dragen dat de Werkgever steeds voldoende is geïnformeerd om het recht op doorbetaling van loon vast te kunnen stellen.
3.   De Werknemer is verplicht de voorschriften neergelegd in het bij de Werkgever geldende Protocol bij ziekteverzuim na te leven. Dit Protocol is aan deze arbeidsovereenkomst gehecht en maakt daarvan deel uit.

Artikel 6 – Pensioen
1.   De Werkgever heeft geen (collectieve) pensioenvoorziening voor zijn werknemers.

Artikel 7 – Geheimhoudingsplicht
1.   De werknemer is verplicht tot geheimhouding van wat hem uit hoofde van zijn functie ter kennis komt, voor zover die verplichting uit de aard der zaak volgt of hem uitdrukkelijk is opgelegd.
2.   Deze geheimhoudingsplicht geldt ook na beëindiging van de arbeidsovereenkomst.

Artikel 8 – Tussentijdse opzegging
1.   De Werkgever en de Werknemer zijn bevoegd deze arbeidsovereenkomst tussentijds te beëindigen door opzegging met inachtneming van de door de wet bepaalde opzegtermijn, waarbij de opzegging steeds schriftelijk en tegen het einde van een kalendermaand dient te geschieden.

Artikel 9 – Slotbepalingen
1.   Op de arbeidsovereenkomst is geen collectieve arbeidsovereenkomst van toepassing.
2.   De Werkgever behoudt zich het recht voor om eenzijdig (een) door Partijen overeengekomen arbeidsvoorwaarde(n) te wijzigen, indien de Werkgever bij de wijziging een zodanig zwaarwichtig belang heeft dat het belang van de Werknemer dat door de wijziging zou worden geschaad, daarvoor naar maatstaven van redelijkheid en billijkheid moet wijken.

Ten blijke waarvan de (vertegenwoordigers van de) Partijen deze in tweevoud opgestelde arbeidsovereenkomst hebben ondertekend.

[Namen, handtekeningen, data van ondertekening]

Print

