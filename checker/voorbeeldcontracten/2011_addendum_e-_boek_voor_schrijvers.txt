 Addendum 

bij het Modelcontract voor de uitgave van oorspronkelijk Nederlandstalig literair werk (versie 1 juli 2004)  Algemeen  Doel Addendum De Literaire Uitgeversgroep (LUG) van de Groep Algemene Uitgevers (GAU), verder te noemen LUG,  en de Vereniging van Letterkundigen (VvL) willen afspraken vastleggen, die als aanvulling gelden op het Modelcontract voor de uitgave van oorspronkelijk Nederlandstalig literair werk als vastgesteld  op 1 juli 2004 (hierna ook: het Modelcontract).   Inhoud Addendum De aanvullende afspraken hebben betrekking op de uitgave van eboeken en worden aangegaan in de vorm van dit Addendum. Uitgangspunt is het Modelcontract voor de uitgave van oorspronkelijk Nederlandstalig literair werk als vastgesteld per 1 juli 2004.   Status Addendum Het door de GAU en VvL overeengekomen addendum heeft  de status van een ‘aanhangsel’ bij het Modelcontract en geldt in individuele gevallen net zolang als de duur van dat contract. Het Addendum is   een aanvulling op de afspraken in het Modelcontract. De normale beëindigingsvoorwaarden van artikel 15 van het Modelcontract gelden voor Modelcontract en Addendum ineen.   LIRA Voor mogelijke samenloop van het aansluitingscontract van Stichting LIRA (artikelen 2 en 3  a en d) en de exclusieve licentie die in dit Addendum tussen de individuele uitgever en auteur wordt geregeld, wordt verwezen naar de overeenkomst tussen Stichting LIRA en het Nederlands Uitgeversverbond (NUV),  waarvan de GAU onderdeel uitmaakt. In deze overeenkomst wordt bepaald dat het aansluitingscontract van Stichting LIRA en de daarin opgenomen rechtenoverdracht uitsluitend betrekking heeft op collectief rechtenbeheer en niet op individuele exploitatieafspraken tussen uitgever en auteur, zoals bijvoorbeeld in dit addendum gemaakt.  De overeenkomst tussen LIRA en het NUV is te vinden op de website van het NUV: 

www.nuv.nl

.   

 Addendum 

 Exclusieve licentie De auteur verleent de uitgever met uitsluiting van zichzelf en alle anderen een licentie om het door de auteur vervaardigde werk, waarvan de titel luidt: … in de Nederlandse taal in eboek vorm te exploiteren met inachtneming van de in dit Addendum en in het 




Modelcontract genoemde voorwaarden op voorwaarde dat de auteur van de uitgever het in dit Addendum genoemde honorarium ontvangt.  Honorarium • De auteur zal als honorarium voor eboek uitgaven ontvangen een royalty per verkochte eenheid van:   …  ; • De royalty wordt berekend op basis van de netto-opbrengst.  Exploitatierechten De uitgever is gerechtigd om exploitatierechten die niet of bezwaarlijk individueel kunnen worden uitgeoefend, mede namens de auteur uit te besteden aan organisaties die gericht zijn op collectief beheer van auteursrechten, een en ander voor zover dit niet reeds uit de wet voortvloeit.  

Toelichting 

eboek Een eboek is een digitaal bestand dat de inhoud van het werk omvat.  Exclusieve licentie De auteur verleent de uitgever een exclusieve licentie om het door de auteur vervaardigde/ te vervaardigen werk in eboek vorm te exploiteren. Het Addendum heeft betrekking op een tweetal exploitatievormen en geeft de uitgever het (exploitatie)recht voor:  • nieuwe titels die zullen worden uitgegeven in papieren en/of eboek vorm;  • titels die reeds zijn uitgegeven in papieren vorm en waarvan de uitgever de wens heeft deze als eboek uit te geven.    Royalties De royalty wordt berekend over de netto-opbrengst. Onder netto-opbrengst wordt verstaan het bedrag dat de uitgever ontvangt van de tussenhandel, verminderd met de BTW. Dat bedrag zal in de regel tot stand komen op basis van de door de uitgever gehanteerde adviesprijs minus de met de tussenhandel afgesproken korting, en is onafhankelijk van de uiteindelijk door de verkoper gehanteerde verkoopprijs.  De GAU en de VvL hebben afgesproken om jaarlijks onderzoek te doen naar de ontwikkeling van de markt voor eboeken. Onderzoek over 2010 heeft opgeleverd dat een gangbare royalty voor de uitgave van een eboeken, afgeleid uit historische informatie en/of gebaseerd op uit de praktijk herleide gangbare tarieven zich voor zowel nieuwe titels als herexploitaties bevindt op 25%.   Met betrekking tot de royalty’s en de berekening van de aan de auteur uit te keren bedragen is bij de uitgave van nieuwe titels die zullen worden uitgegeven in papieren en eboek vorm sprake van een royaltystaffel gekoppeld aan een optelling van aantallen verkochte eenheden. Verkochte aantallen papieren boeken en eboeken worden niet bij elkaar opgeteld.  




Bij  titels die reeds zijn uitgegeven in papieren vorm en waarvan de uitgever de wens heeft deze in eboek vorm uit te geven is sprake van herexploitatie. De telling van aantallen verkochte exemplaren zal in die gevallen voor eboeken vanaf 0 plaatshebben.   Beëindiging Artikel 15 van het Modelcontract is onverminderd van toepassing. Onder ‘beschikbaar in boekvorm’ zoals bedoeld in artikel 15, lid 1 sub b valt niet ‘beschikbaar in eboek-vorm’.    Uitgeverij       Schrijver       




